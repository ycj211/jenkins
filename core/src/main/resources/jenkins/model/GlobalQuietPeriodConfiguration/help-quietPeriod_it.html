<div>
  Quando quest'opzione è selezionata, le nuove compilazioni per questo progetto
  attivate tramite un trigger saranno aggiunte alla coda, ma Jenkins attenderà
  il periodo di tempo specificato prima di avviare veramente la compilazione.
  <p>
  Ad esempio, se le compilazioni richiedono un periodo di tempo lungo per
  essere eseguite, si potrebbe desiderare di impedire che commit multipli nel
  sistema di controllo del codice sorgente eseguiti più o meno nello stesso
  momento attivino più compilazioni. L'abilitazione del periodo di quiete
  impedirebbe a una compilazione di partire non appena Jenkins individua il
  primo commit; ciò darebbe allo sviluppatore il tempo di eseguire il push di
  ulteriori commit che saranno inclusi nella compilazione al suo avvio. Ciò
  riduce le dimensioni della coda, il che significa che gli sviluppatori
  otterranno un feedback relativo ai loro commit più velocemente e che il
  carico di lavoro per il sistema Jenkins sarà ridotto.
  <p>
  Se una nuova compilazione di questo progetto viene attivata tramite un trigger
  finché c'è già una compilazione in coda, in attesa del termine del periodo di
  quiete, il periodo di quiete non sarà reimpostato. La compilazione attivata
  più di recente non sarà aggiunta alla coda, a meno che il progetto non sia
  parametrizzato e la compilazione abbia parametri differenti da quelli della
  compilazione già in coda.
  <p>
  Se quest'opzione non è selezionata, sarà utilizzato il valore predefinito di
  sistema impostato nella pagina <i>Configura sistema</i>.
</div>
