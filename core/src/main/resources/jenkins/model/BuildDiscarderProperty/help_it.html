<div>
  Quest'opzione determina se e quando i record di compilazione per questo
  progetto saranno eliminati. I record di compilazione includono l'output della
  console, gli artefatti archiviati e tutti gli altri metadati correlati a una
  specifica compilazione.
  <p>
  Mantenere meno compilazioni significa utilizzare meno spazio su disco nella
  <i>directory radice record di compilazione</i> specificata nella schermata
  <i>Configura sistema</i>.
  <p>
  <!-- TODO: Most/all of the following should be dynamic, showing info from the
       `BuildDiscarder` implementations that are currently loaded -->
  Jenkins offre due opzioni per determinare quando le compilazioni dovranno
  essere eliminate:
  <ol>
    <li>
      Età delle compilazioni: elimina le compilazioni se raggiungono una certa
      età (ad esempio: sette giorni).
    <li>
      Numero delle compilazioni: elimina la compilazione più vecchia se esiste
      già un certo numero di compilazioni.
  </ol>
  Queste due opzioni possono essere attive contemporaneamente, in modo per
  esempio da mantenere le compilazioni per 14 giorni, ma fino a un numero
  massimo di 50. Se uno dei due limiti è superato, le compilazioni che lo
  superano vengono eliminate.
  <p>
  È anche possibile assicurarsi che le compilazioni importanti siano mantenute
  per sempre indipendentemente da queste impostazioni cliccando sul pulsante
  <i>Mantieni questa compilazione per sempre</i> nella pagina della
  compilazione.
  <br>
  Le ultime compilazioni stabili e riuscite non sono altresì soggette a queste
  regole.

  <hr>

  Le stesse opzioni possono essere specificate nella sezione <i>Avanzate</i>,
  ma in modo specifico per gli <b>artefatti</b> di compilazione. Se abilitate,
  gli artefatti delle compilazioni che superano i limiti definiti saranno
  eliminati. Le compilazioni in sé continueranno a essere mantenute; saranno
  eliminati solo gli artefatti associati, se questi esistono.
  <p>
  Ad esempio, se un progetto compila del software e genera un programma di
  installazione di grandi dimensioni che viene archiviato, si potrebbe
  desiderare di mantenere sempre il log della console e le informazioni
  relative al commit di origine nel sistema di controllo del codice sorgente,
  mentre, per motivi legati allo spazio su disco, si potrebbe desiderare di
  mantenere solo gli ultimi tre programmi di installazione generati.
  <br>
  Questo può avere senso per i progetti in cui si possano ricreare facilmente
  gli stessi artefatti in un secondo momento compilando nuovamente lo stesso
  commit del sistema di controllo del codice sorgente.

  <hr>

  Si noti che Jenkins non elimina gli elementi immediatamente quando queste
  impostazioni sono aggiornate o non appena viene superato uno dei valori
  configurati; queste regole sono valutate ogni volta che viene completata
  una compilazione per questo progetto.
</div>
