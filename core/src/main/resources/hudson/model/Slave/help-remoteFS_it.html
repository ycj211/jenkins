<div>
  <p>
  Un agente deve avere una directory dedicata a Jenkins. Specificare il
  percorso a questa directory sull'agente. È meglio utilizzare un percorso
  assoluto, come <tt>/var/jenkins</tt> o <tt>c:\jenkins</tt>.
  Questo dovrebbe essere un percorso locale per la macchina agente. Non è
  necessario che questo percorso sia visibile dal master.
  <p>
  Gli agenti non conservano dati importanti; tutte le configurazioni dei
  processi, i registri di compilazione e gli artefatti sono salvati sul master,
  per cui sarebbe possibile utilizzare una directory temporanea come directory
  radice dell'agente.
  <br>
  Ciò nonostante, fornendo a un agente una directory non eliminata, ad esempio,
  dopo un riavvio della macchina, l'agente è in grado di salvare in cache dati
  come le installazioni degli strumenti o gli spazi di lavoro delle
  compilazioni. Ciò impedisce i download non necessari degli strumenti o un
  nuovo checkout del codice sorgente quando le compilazioni iniziano nuovamente
  ad essere eseguite su questo agente dopo un riavvio.
  <p>
  Se si utilizza un percorso relativo, come <tt>./jenkins-agent</tt>, il
  percorso sarà relativo alla directory di lavoro fornito dal <i>Metodo di
  avvio</i>.
  <ul>
  <li>Per i lanciatori per cui Jenkins controlla l'avvio del processo agente,
  come SSH, la directory di lavoro corrente sarà tipicamente consistente, ad
  esempio la directory home dell'utente.</li>
  <li>Per i lanciatori per cui Jenkins non ha controllo sull'avvio del processo
  agente, come JNLP se lanciato dalla riga di comando o da un collegamento nel
  browser Web, la directory di lavoro corrente potrebbe cambiare da un avvio
  dell'agente all'altro e l'utilizzo di un percorso relativo potrebbe
  rivelarsi problematico.
  <br>
  Il problema principale che si affronta utilizzando percorsi relativi con i
  lanciatori come JNLP è la proliferazione di spazi di lavoro vecchi e di
  installazioni di strumenti sulla macchina agente. Ciò può causare problemi
  legati allo spazio su disco.</li>
  </ul>
</div>
