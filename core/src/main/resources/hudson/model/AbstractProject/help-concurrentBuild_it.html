
<div>
  Quando quest'opzione è selezionata si possono eseguire in parallelo
  compilazioni multiple di questo progetto.
  <p>
  Per impostazione predefinita viene eseguita solo una compilazione di un
  progetto alla volta &mdash; qualunque altra richiesta di compilazione per
  tale progetto rimarrà nella coda di compilazione fino al completamento della
  prima compilazione.<br>
  Questa è un'opzione predefinita sicura, in quanto dei progetti spesso
  possono richiedere accesso esclusivo a determinate risorse, come un database
  o un dispositivo hardware.
  <p>
  Con quest'opzione abilitata, se vi sono esecutori di compilazione in numero
  sufficiente per questo progetto, più compilazioni di questo progetto avranno
  luogo in parallelo. Se non c'è un numero sufficiente di esecutori in un dato
  momento, le ulteriori richieste di compilazione verranno mantenute nella coda
  di compilazione come al solito.
  <p>
  L'abilitazione delle compilazioni concorrenti è utile per i progetti che
  eseguono test suite lunghe, in quanto consente a ogni compilazione di
  avere un numero di modifiche minore, mentre il tempo totale di turnaround
  diminuisce in quanto le compilazioni seguenti non devono attendere il
  completamento delle esecuzioni dei test precedenti.<br>
  Questa funzionalità è anche utile per i progetti parametrizzati le cui
  singole esecuzioni di compilazione &mdash; a seconda dei parametri utilizzati
  &mdash; possono essere completamente indipendenti l'una dall'altra.
  <p>
  Ogni compilazione eseguita concorrentemente ha luogo nel proprio spazio di
  compilazione isolato dalle altre compilazioni. Per impostazione predefinita,
  Jenkins aggiunge "<tt>@&lt;num&gt;</tt>" al nome della directory dello spazio
  di lavoro, ad esempio "<tt>@2</tt>".<br>
  Il separatore "<tt>@</tt>" può essere modificato impostando la proprietà di
  sistema Java <tt>hudson.slaves.WorkspaceList</tt> all'avvio di Jenkins. Ad
  esempio, "<tt>hudson.slaves.WorkspaceList=-</tt>" modifica il separatore in
  un trattino.<br>
  Per ulteriori informazioni sull'impostazione delle proprietà di sistema, si
  veda la <a href="https://jenkins.io/redirect/setting-system-properties"
  target="_blank">pagina del wiki</a>.
  <p>
  Tuttavia, se si abilita l'opzione <i>Utilizza spazi di lavoro personalizzati</i>,
  tutte le compilazioni saranno eseguite nello stesso spazio di lavoro. È
  pertanto richiesta cautela, in quanto compilazioni multiple potrebbero
  alterare la stessa directory contemporaneamente.
</div>
