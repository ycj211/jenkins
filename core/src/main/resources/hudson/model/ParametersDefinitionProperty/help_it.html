<div>
  I parametri consentono di chiedere agli utenti uno o più input che saranno
  forniti durante il processo di compilazione. Ad esempio, si potrebbe avere
  un progetto che esegue dei test a richiesta consentendo agli utenti di
  caricare un file ZIP contenente i binari da testare. Ciò potrebbe essere
  implementato aggiungendo qui un <i>Parametro file</i>.
  <br>
  Oppure si potrebbe avere un progetto che rilascia del software e si vorrebbe
  che gli utenti immettano delle note di rilascio che saranno caricate insieme
  al software. Ciò potrebbe essere implementato aggiungendo qui un <i>Parametro
  stringa multiriga</i>.
  <p>
  Ogni parametro ha un <i>Nome</i> e qualche <i>Valore</i>, a seconda del tipo
  di parametro. Queste coppie nome-valore saranno esportate come variabili
  d'ambiente all'avvio della compilazione, consentendo alle parti successive
  della configurazione della compilazione (come ai passi di compilazione) di
  accedere a tali valori, ad esempio utilizzando la sintassi
  <tt>${NOME_PARAMETRO}</tt> (o <tt>%NOME_PARAMETRO%</tt> su Windows).
  <br>
  Ciò implica anche che ogni parametro definito qui debba avere un <i>Nome</i>
  unico.
  <p>
  Quando un progetto è parametrizzato, il collegamento usuale <i>Compila ora</i>
  sarà sostituito da un collegamento <i>Compila con parametri</i>, con cui
  sarà richiesto agli utenti di specificare i valori per ognuno dei parametri
  definiti. Se questi scelgono di non immettere nulla, la compilazione sarà
  avviata con i valori predefiniti per ogni parametro.
  <p>
  Se una compilazione è avviata automaticamente, ad esempio se avviata da un
  trigger del sistema di controllo del codice sorgente, saranno utilizzati i valori
  predefiniti per ogni parametro.
  <p>
  Quando una compilazione parametrizzata è nella coda, i tentativi di avvio
  di un'altra compilazione dello stesso progetto riusciranno solo se i valori
  dei parametri sono differenti, o se l'opzione <i>Esegui compilazioni
  concorrenti se necessario</i> è abilitata.
  <p>
  Si veda la <a href="https://jenkins.io/redirect/parameterized-builds"
  target="_blank">documentazione sulle compilazioni parametrizzate</a> per
  ulteriori informazioni su questa funzionalità.
</div>
