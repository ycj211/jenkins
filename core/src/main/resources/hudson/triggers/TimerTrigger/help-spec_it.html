<div>
  Questo campo utilizza la sintassi di cron (con alcune piccole differenze).
  Precisamente, ogni riga consiste di cinque campi separati da TAB o spazio bianco:
  <pre>MINUTO ORA GDM MESE GDS</pre>
  <table>
    <tr>
      <td>MINUTO</td>
      <td>Minuto dell'ora (0–59)</td>
    </tr>
    <tr>
      <td>ORA</td>
      <td>Ora del giorno (0–23)</td>
    </tr>
    <tr>
      <td>GDM</td>
      <td>Giorno del mese (1–31)</td>
    </tr>
    <tr>
      <td>MESE</td>
      <td>Mese (1–12)</td>
    </tr>
    <tr>
      <td>GDS</td>
      <td>Giorno della settimana (0–7) dove 0 e 7 rappresentano Domenica.</td>
    </tr>
  </table>
  <p>
    Sono disponibili i seguenti operatori per specificare valori multipli per
    un campo. In ordine di precedenza,
  </p>
  <ul>
    <li><code>*</code> specifica tutti i valori validi</li>
    <li><code>M-N</code> specifica un intervallo di valori</li>
    <li><code>M-N/X</code> o <code>*/X</code> seleziona i valori a passi di X nell'intervallo specificato o nell'intero intervallo valido</li>
    <li><code>A,B,...,Z</code> elenca valori multipli</li>
  </ul>
  <p>
    Per consentire alle attività pianificate periodicamente di generare un
    carico uniforme sul sistema, si dovrebbe usare il simbolo <code>H</code>
    (per "hash") ogniqualvolta sia possibile.
    Ad esempio, l'utilizzo di <code>0 0 * * *</code> per dodici processi giornalieri
    causerà un grande picco a mezzanotte.
    Al contrario, l'utilizzo di <code>H H * * *</code> eseguirebbe comunque ogni
    processo una volta al giorno, ma non tutti nello stesso momento, utilizzando
    le risorse limitate in modo migliore.
  </p><p>
    Il simbolo <code>H</code> può essere utilizzato con un intervallo. Ad
    esempio, <code>H H(0-7) * * *</code> indica un periodo di tempo compreso tra
    mezzanotte e le 7:59.
    È possibile anche utilizzare intervalli "a passi" con <code>H</code>, con o
    senza intervalli.
  </p><p>
    Si può pensare al simbolo <code>H</code> come a un valore casuale in un
    intervallo, ma in realtà è un hash del nome del processo, non una funzione
    casuale, in modo che il valore rimanga stabile per un qualunque progetto
    dato.
  </p>
  <p>
      Si presti attenzione al fatto che, per quanto riguarda il campo giorno del
      mese, cicli brevi come <code>*/3</code> o <code>H/3</code> non
      funzioneranno in modo consistente in prossimità della fine della maggior
      parte dei mesi, a causa della lunghezza variabile dei mesi stessi.
      Ad esempio, <code>*/3</code> sarà eseguito nei giorni 1, 3, ...31 di un
      mese lungo, quindi sarà eseguito nuovamente il giorno successivo del mese
      successivo.
      Gli hash sono sempre scelti nell'intervallo 1-28, per cui <code>H/3</code>
      produrrà un intervallo fra le esecuzioni compreso fra 3 e 6 giorni alla
      fine di un mese.
      (Anche i cicli più lunghi avranno delle lunghezze non consistenti, ma
      l'effetto potrebbe essere relativamente meno evidente).
  </p>
  <p>
    Le righe vuote e le righe che iniziano con <code>#</code> saranno considerate commenti e ignorate.
  </p><p>
    Sono inoltre supportati <code>@yearly</code>, <code>@annually</code>,
    <code>@monthly</code>, <code>@weekly</code>, <code>@daily</code>,
    <code>@midnight</code> e <code>@hourly</code> come comodi alias. Essi
    utilizzano il sistema hash per il bilanciamento automatico.
    Ad esempio, <code>@hourly</code> ha lo stesso significato di
    <code>H * * * *</code> e potrebbe indicare un qualsiasi momento dell'ora.
    <code>@midnight</code> in realtà indica un momento compreso fra le 0:00 e
    le 2:59.
  </p><p>
    Esempi:
  </p>
<pre>
# ogni quindici minuti (forse ai minuti :07, :22, :37, :52)
H/15 * * * *
# ogni dieci minuti nella prima metà di ogni ora (tre volte, forse ai minuti :04, :14, :24)
H(0-29)/10 * * * *
# una volta ogni due ore al minuto 45 dalle 9:45 alle 15:45 ogni giorno feriale.
45 9-16/2 * * 1-5
# una volta in ogni slot di due ore fra le 9 e le 17 ogni giorno feriale (forse alle 10:38, 12:38, 14:38, 16:38)
H H(9-16)/2 * * 1-5
# una volta al giorno l'1 e il 15 di ogni mese tranne Dicembre
H H 1,15 1-11 *
</pre>
</div>
